---
id: 8000
template: blog-post
title: 幼兒意粉醬汁系列 - 蕃茄汁
date: 2019-10-30
slug: /幼兒意粉醬汁系列-蕃茄汁/
featuredImage: /assets/noodles-2733636.jpg
series: 幼兒意粉醬汁系列
tags:
  - 意粉
  - 蕃茄
  - 幼兒
---

有了小朋友，沒有時間煮飯，直至女兒開始吃固體食物。

女兒不願被人餵，要自己用手拿起吃。我們只好準備軟身食物/finger food。

澱粉食物中，試過俾飯波，一手就握碎。只好試試意粉類。
長通粉/螺絲粉比較大粒，較易拿起。最初只用水煮都肯起，到了最近就要加入醬汁。

身為爸爸的我，終於可以大展身手，展示我的才能。

意粉加入醬汁後，女兒食得好開心。有時只吸食醬汁，留下意粉... 有時配上自製的肉丸，食得更津津有味!

做好的醬汁可存入數個保鮮盒/保鮮袋，放入冰櫃，存放約一星期。

今次介紹的醬汁比較易做，無須太多準備功夫及技巧，而且多數小朋友都喜歡吃。
<!--more-->
(2019-11-04: 年紀大, 忘記了寫更新版的蕃茄汁。加入甘荀及薯仔，令營養更豐富。薯仔會令醬汁變"杰"，不會太"水")

{%- include "seriesContent.njk" %}

## 幼兒意粉醬汁 - 蕃茄汁
份量: 約700mL

### 材料
- 橄欖油 少許
- 蕃茄 3個 (去皮、去切成塊。如中間白色部份太多，要切走)
- 洋蔥 1個 (切丁，太細會較易焦)
- 蒜頭 1瓣 (製成蒜蓉)
- 甘荀 1小截 (約1吋長;去皮、磨蓉/切成碎)
- 薯仔 1小截 (跟甘荀差不多大;去皮、磨蓉/切成碎)
- 調味料 (optional，以下只是建議的份量)
  - 鹽 (極少, 只有2粒鹽花)
  - 黑胡椒粉 (極少)
  - 甜椒粉 sweet paprika 1/4茶匙

### 步驟
1. 用中火起鑊，加入橄欖油及蒜蓉炒香。
2. 加入洋蔥，炒至軟身。
3. 加入蕃茄，轉細火。用鑊鏟壓一壓比較腍身的蕃茄。
4. 蕃茄及洋蔥都會出水，所以煮一陣就會有蕃茄汁。因此，可以無須加水。
5. 加入甘荀及薯仔，煮多幾分鐘。我為左更快煮透，所以將它們磨蓉。
6. 用blender (我用 handheld果款，不用轉鍋) 攪碎。一攪碎就會發現有更多的蕃茄汁流出。
7. 按幼兒的年紀及需要，加入適量的調味料，拌勻即可。因為蕃茄的份量較多，即使沒有調味料，醬汁已經好夠味。
8. 如果覺得個汁太水，用細火煮一陣，收乾少少。

